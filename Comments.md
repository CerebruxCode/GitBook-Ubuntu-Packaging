# Σχόλια

Για να γίνει κάποιος packager, από κάπου πρέπει να ξεκινήσει. Επειδή ότι σχετικό documentation υπάρχει σχετικά με το πακετάρισμα είναι στα Αγγλικά και προϋποθέτει προχωρημένες γνώσεις από τον αναγνώστη προκειμένου να κατανοήσει τις οδηγίες, θεώρησα πως θα είχε χρησιμότητα ένας σχετικός οδηγός που απευθύνεται σε όλους τους χρήστες όλων των επιπέδων γνώσης στο Linux.

Ο οδηγός είναι μακροσκελής. Αλλά περιέχει ούτε περισσότερα, ούτε λιγότερα από αυτά που χρειάζεται να γνωρίζει κάποιος για να κάνει τα πρώτα του βήματα στο Ubuntu packaging. Πολλές λεπτομέρειες, σημαντικές και μη, έχουν παραληφθεί για να αποφευχθεί επιπλέον περιπλοκότητα και άλλες εκτενείς επεξηγήσεις.

Για να γίνει κάποιος έμπειρος packager, πρέπει να γνωρίζει πολλές διαδικασίες που εδώ παραλήφθηκαν. Διαδικασίες όπως:

* Διορθώσεις σφαλμάτων στη μεταγλώττιση λογισμικού.
* Επεξεργασία και σωστή διαχείριση patches με την χρήση του quilt.
* Σωστή δόμηση του καταλόγου «debian» και τον αρχείων του, ιδιαιτέρως του «rules» το οποίο είναι μία κατηγορία από μόνο του.
* Ανάγνωση των logs και κατανόηση των σφαλμάτων προκειμένου να διορθωθούν.
Δημιουργία extra αρχείων για τις ανάγκες του λογισμικού.
* Γνώση λειτουργίας πακέτων ώστε να γνωρίζει με ποια σειρά να χτίσει πακέτα ώστε να αποφύγει αλυσίδες αναβαθμίσεων των εξαρτήσεων.
* Πολλά άλλα.